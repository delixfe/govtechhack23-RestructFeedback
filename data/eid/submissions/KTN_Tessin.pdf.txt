 

Numero 
  5166 

 

 

 

fr 

 

 
 
  0 

Consiglio di Stato 
Piazza Governo 6 
Casella postale 2170 
6501 Bellinzona 
telefono   +41 91 814 41 11 
+41 91 814 44 35 
fax 
e-mail 
can@ti.ch 
www.ti.ch 
web 

 

Bellinzona 

  19 ottobre 2022 

 

Repubblica e Cantone  
Ticino 

 

 

 

 

 

rechtsinformatik@bj.admin.ch 

Onorevole Consigliera federale 
Karin Keller-Sutter 
Direttrice del Dipartimento federale 
di Giustizia e Polizia 
Bundesgasse 3 
3003 Berna 

Il Consiglio di Stato 
 
 
 
 
 
 
 
 
 
 
Legge 
federale  sul  mezzo  d'identificazione  elettronico  e  altri  mezzi  di 
autenticazione  elettronici  (legge  sull’Id-e,  LIdE):  avvio  della  procedura  di 
consultazione  
 
Signora Consigliera federale, 
 
la ringraziamo per essere stati coinvolti nella procedura di consultazione. Lo scrivente 
Consiglio  di  Stato  accoglie  con  favore  il  progetto  di  legge  federale  sul  mezzo 
d’identificazione  elettronico  e  altri  mezzi  di  autenticazione  elettronici  (legge  sull’Id-e) 
proposto a seguito del rifiuto della legge federale sui servizi di identificazione elettronica 
(LSIE) da parte del popolo il 7 marzo 2021.  
 
L’avamprogetto di legge posto in consultazione adotta un approccio incentrato sui bisogni 
della  popolazione,  propone  una 
(ossia 
indipendente  dalle  tecnologie  utilizzate)  e  ha  un  ruolo  attivo  nel  creare  la  necessaria 
fiducia verso le istituzioni. Essa pone la giusta attenzione alle sfide del progresso tecnico 
e  alla  necessaria  collaborazione  internazionale.  Salutiamo  inoltre  positivamente  la 
procedura adottata che ha visto un coinvolgimento attivo dei Cantoni, del settore privato 
e  della  società  civile,  come  pure  i  tempi  ridotti  con  cui  è  stato  sviluppato  un  nuovo 
ambizioso progetto legislativo.  
 
Per  quanto  concerne  le  disposizioni  proposte  dall’avamprogetto  di  legge  segnaliamo 
quanto segue: 
−  art. 3: osserviamo una discrepanza fra le persone che possono ottenere una e-ID e 
quelle che possono o devono interagire con le amministrazioni cantonali. Con questa 
distinzione i Cantoni potrebbero essere obbligati a dotarsi di mezzi di identificazione 
elettronica propri per soddisfare tutte le esigenze presenti sul territorio. Per il nostro 
Cantone questo è tanto più vero pensando a tutti i lavoratori frontalieri, ai proprietari di 
residenze secondarie o ai turisti cui sono destinati specifici servizi digitali. 

legislazione 

tecnologicamente  neutra 

−  Art. 4: l’età minima proposta di 14 anni per richiedere l’identità elettronica senza avere 
il consenso dell’Autorità parentale appare in contrasto con la salvaguardia dei minori 

 

 

 

 

 

 

Consiglio di Stato 
6501 Bellinzona 
RG n. 5166 del 19 ottobre 2022 
 

 

2 di 2  

da possibili utilizzi inappropriati dei loro dati personali e di un loro più ampio accesso 
ad Internet. Suggeriamo di fissare questo limite a 16 anni. 

−  Art. 8: l’avamprogetto di legge prevede la creazione di punti di contatto cantonali ai 
quali affidare il compito di assistenza sul posto in merito all’emissione e all’impiego 
dell’Id-e. A questo proposito, riteniamo necessario valutare una soluzione di sostegno 
nazionale  che  potrebbe  rientrare  fra  i  progetti  finanziati  tramite  l'Amministrazione 
digitale svizzera (ADS). 

−  Art. 26: il progetto prevede dei costi per i cantoni e i comuni per l'iscrizione nell'albo di 
base e nel sistema di conferma degli identificatori come emittenti e verificatori a fronte 
dell’obbligo  per  le  autorità  di  accettare  l'e-ID  (art.  9).  L'art.  3  par.  2  dell’Ordinanza 
generale  sugli  emolumenti  (OgeEm)  prevede  per  contro  che  “L’Amministrazione 
federale non riscuote emolumenti dagli organi intercantonali, dai Cantoni e dai Comuni 
per  quanto  gli  stessi  concedano  il  diritto  di  reciprocità”.  Occorre  garantire  che  tale 
disposizione si applichi anche al caso specifico e quindi che le autorità pubbliche siano 
esentate  da  tali  emolumenti  o  perlomeno  che  la  compensazione  tra  le  autorità 
pubbliche sia ridotta al minimo. Inoltre, gli altri attori che forniscono servizi pubblici 
digitali  dovrebbero  essere  esentati  dalle  tasse,  al  fine  di  garantire  un'elevata 
partecipazione a questo sistema, ad esempio nel campo della salute. 

 
Prendiamo infine atto dell'intenzione di chiarire il ruolo dell'identità elettronica nazionale 
in  relazione  ai  mezzi  di  identificazione  settoriali,  ad  esempio  in  ambito  sanitario,  e 
sosteniamo  questo orientamento,  con  lo  scopo di  evitare  che  parte  dell’utenza possa 
essere esclusa dall’accesso di specifici servizi o prestazioni, ad esempio, alla cartella 
elettronica del paziente. 
 
In allegato trasmettiamo la presa di posizione del delegato cantonale della protezione dei 
dati che è parzialmente in contrasto con la posizione dello scrivente Consiglio di Stato. 
 
Voglia gradire, signora Consigliera federale, l’espressione della nostra massima stima. 
 

PER IL CONSIGLIO DI STATO 

 

Il Presidente 
 
 
Claudio Zali 
 

Il Cancelliere 

Arnoldo Coduri 

 
Allegato: 
-  presa posizione del 05.10.2022 dell'incaricato cantonale della protezione dei dati 
 
Copia a: 
-  Direzione del Dipartimento delle finanze e dell'economia (dfe-dir@ti.ch) 
-  Direzione del Dipartimento delle istituzioni (di-dir@ti.ch) 
-  Divisione delle risorse (dfe-dr@ti.ch) 
-  Centro sistemi informativi (csi@ti.ch) 
-  Deputazione ticinese alle Camere federali (can-relazioniesterne@ti.ch) 
-  Pubblicazione in internet 

 

 

 

 

 

